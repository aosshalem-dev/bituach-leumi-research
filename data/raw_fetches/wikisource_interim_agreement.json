{
  "id": "wikisource_interim_agreement",
  "url": "https://he.wikisource.org/wiki/%D7%97%D7%95%D7%A7_%D7%99%D7%99%D7%A9%D7%95%D7%9D_%D7%94%D7%A1%D7%9B%D7%9D_%D7%94%D7%91%D7%99%D7%A0%D7%99%D7%99%D7%9D_%D7%91%D7%93%D7%91%D7%A8_%D7%94%D7%92%D7%93%D7%94_%D7%94%D7%9E%D7%A2%D7%A8%D7%91%D7%99%D7%AA_%D7%95%D7%A8%D7%A6%D7%95%D7%A2%D7%AA_%D7%A2%D7%96%D7%94_(%D7%A1%D7%9E%D7%9B%D7%95%D7%99%D7%95%D7%AA_%D7%A9%D7%99%D7%A4%D7%95%D7%98_%D7%95%D7%94%D7%95%D7%A8%D7%90%D7%95%D7%AA_%D7%90%D7%97%D7%A8%D7%95%D7%AA)_(%D7%AA%D7%99%D7%A7%D7%95%D7%A0%D7%99_%D7%97%D7%A7%D7%99%D7%A7%D7%94)",
  "description": "חוק יישום הסכם הביניים - ויקיטקסט (full law text including section 37 NII amendment)",
  "fetch_timestamp": "2026-02-10T17:10:33.824065",
  "success": true,
  "status_code": 200,
  "content_type": "text/html; charset=UTF-8",
  "raw_text": "חוק יישום הסכם הביניים בדבר הגדה המערבית ורצועת עזה (סמכויות שיפוט והוראות אחרות) (תיקוני חקיקה) מתוך\nחוק יישום הסכם הביניים בדבר הגדה המערבית ורצועת עזה (סמכויות שיפוט והוראות אחרות) (תיקוני חקיקה), התשנ״ו–1996\n2000692\nס״ח תשנ״ו, 34\n;\nתש״ס, 33\n;\nתשס״ה, 762\n.\nתוכן עניינים\nפרק א׳: מטרת החוק\nפרק ב׳: סמכות שיפוט ועזרה משפטית\nפרק ג׳: שחרור אסירים ואי־העמדה לדין\nפרק ד׳: תובענות נגד המדינה\nפרק ה׳: מעבר בין ישראל לאזור\nפרק ו׳: הוראות שונות\nפרק א׳: מטרת החוק\n1.\nמטרת החוק\nחוק זה מטרתו ליישם את הסכם הביניים הישראלי־פלסטיני בדבר הגדה המערבית ורצועת עזה, שנחתם בוושינגטון בין מדינת ישראל לבין ארגון השחרור הפלסטיני, ביום ד׳ בתשרי התשנ״ו (28 בספטמבר 1995) לרבות נספחיו והמסמכים שנלוו אליו (להלן – ההסכם), וכן להסדיר ענינים הכרוכים ביישום כאמור.\nפרק ב׳: סמכות שיפוט ועזרה משפטית\n2.\n[תיקון: תש״ס]\nהנוסח שולב\nבתקנות שעת־חירום (יהודה והשומרון וחבל עזה – שיפוט בעבירות ועזרה משפטית), התשכ״ח–1967\n.\nפרק ג׳: שחרור אסירים ואי־העמדה לדין\n3.\nשחרור והעברה של אסירים ועצורים\n(א)\nיישומו של סעיף XVI להסכם בדבר שחרורם של אסירים ושל עצורים המוחזקים במתקן כליאה בישראל, או בדבר העברתם לידי המועצה, יהיה על פי החלטה של ועדה שימנה שר המשפטים לענין זה ולפי אמות מידה שקבעה הממשלה.\n(ב)\nהחלטת הועדה תהיה אסמכתא לשחרורו של אסיר או עצור או להעברתו לידי המועצה, ואולם רשאית הועדה להתנות את שחרורם של אסירים או עצורים, או את העברתם של אסירים כאמור בסעיף קטן (א) בתנאים.\n(ג)\nהופר תנאי מתנאי השחרור או ההעברה של אסיר או עצור, רשאי בית משפט שלום לצוות על ביטול השחרור או ההעברה ולהורות כי האסיר המשוחרר או המועבר ירצה את יתרת מאסרו, או כי העצור המשוחרר או המועבר יחזור למעצר שבו היה נתון ערב שחרורו, לתקופה שיקבע בית המשפט, וניתן יהיה להמשיך נגדו בהליכים שהופסקו עם שחרורו; החלטת בית משפט שלום לפי סעיף זה ניתנת לערעור לפני בית משפט מחוזי בדן יחיד.\n4.\nאי־\nהעמדה לדין\nמי שניתן בידו היתר כניסה לשטחי יהודה והשומרון וחבל עזה בהתאם לסעיף XVI‏(3)‎ להסכם, לא יועמד לדין על עבירה שהוא חשוד שעבר אותה לפני יום כ״ז באלול התשנ״ג (13 בספטמבר 1993).\n5.\nהנוסח שולב\nבחוק ליישום ההסכם בדבר רצועת עזה ואזור יריחו (סמכויות שיפוט והוראות אחרות) (תיקוני חקיקה), התשנ״ה–1994\n.\nפרק ד׳: תובענות נגד המדינה\n6.\nהגדרות\nבפרק זה\n–\n”אזור“, ”המועצה“, ”ההסכם“, ”ישראלי“ ו”שטחי המועצה הפלסטינית“ – כהגדרתם\nבחוק להארכת תוקפן של תקנות שעת חירום (יהודה והשומרון וחבל עזה – שיפוט בעבירות ועזרה משפטית), התשכ״ח–1967\n;\n”תייר לישראל“ – מי שנכנס לישראל על פי אשרה לפי\nחוק הכניסה לישראל, התשי״ב–1952\n, או שכניסתו לישראל היתה פטורה מאשרה לפי\nסעיף 17 לחוק האמור\nאו מכוח צו שהוצא על פיו, למעט תושב אזור או תושב שטחי המועצה הפלסטינית;\n”המדינה“ – מדינת ישראל, לרבות כל רשות מרשויות צה״ל והמינהל האזרחי בשטחי יהודה והשומרון וחבל עזה, כל רשות אחרת מרשויות המדינה וכל תאגיד שהוקם על פי חוק בישראל או על־פי הדין ותחיקת הבטחון באזור;\n”בית משפט“ – לרבות בית דין.\n7.\nתובענות לפי סעיף XX להסכם\n(א)\nבית משפט לא ידון בתובענה נגד המדינה של מי שאינו ישראלי או תייר לישראל שעילתה מעשה או מחדל, חבות או התחייבות, שנעשו או שיסודן במסגרת תחומי האחריות או הכוחות שהועברו למועצה כמפורט בנספח III להסכם.\n(ב)\nהוראת סעיף קטן (א) תחול גם על תובענה נגד מי שפעל מטעמה של המדינה, למעט בנסיבות שבהן לא היתה המדינה חבה כלפי התובע גם אלמלא הוראת סעיף קטן (א).\n8.\nתחולת\nפרק ד׳\nהאמור\nבסעיף 7\nיחול גם על תובענה התלויה ועומדת בפני בית משפט ביום כניסתו לתוקף של חוק זה אלא אם כן הוחל בשמיעת ראיות בתובענה; הופסק הדיון בתובענה לפי סעיף זה רשאי בית המשפט להורות על החזרת כספי האגרה לתובע, כולם או מקצתם.\nפרק ה׳: מעבר בין ישראל לאזור\n9.\nהגדרות\n[תיקון: תשס״ה]\nבפרק זה\n–\n”אזור“ – כל אחד מאלה: יהודה והשומרון וחבל עזה;\n”בודק“ – כל אחד מאלה:\n(1)\nשוטר;\n(2)\nחייל שהוסמך לפי\nחוק סמכויות לשם שמירה על ביטחון הציבור\nלעשות שימוש בסמכויות כאמור\nבאותו חוק\nבנקודת בדיקה (\nבפרק זה\n– חייל מוסמך);\n(3)\nעובד ציבור כהגדרתו\nבחוק סמכויות לשם שמירה על ביטחון הציבור\n, שהוסמך לשמש כמאבטח בנקודת בדיקה לפי\nהחוק האמור\n(\nבפרק זה\n– עובד ציבור);\n(4)\nאדם שאינו עובד ציבור שהוסמך לשמש כמאבטח בנקודת בדיקה לפי\nחוק סמכויות לשם שמירה על ביטחון הציבור\n(\nבפרק זה\n– מאבטח);\n”חוק סמכויות לשם שמירה על ביטחון הציבור“ –\nחוק סמכויות לשם שמירה על ביטחון הציבור, התשס״ה–2005\n;\n”נקודת בדיקה“ – מקום שנקבע בצו לפי\nסעיף 10(א)\n.\n10.\nנקודות בדיקה\n[תיקון: תשס״ה]\n(א)\nשר הפנים, בהסכמת שר הביטחון והשר לביטחון פנים, רשאי לקבוע בצו נקודות בדיקה לנכנסים לישראל מאזור וליוצאים מישראל לאזור.\nפורסם\nצו יישום הסכם הביניים בדבר הגדה המערבית ורצועת עזה (סמכויות שיפוט והוראות אחרות) (תיקוני חקיקה) (נקודות בדיקה), התשס״ח–2008\n.\n(ב)\nנקבעו בצו לפי סעיף קטן (א) נקודות בדיקה, לא יכנס אדם לישראל מאזור ולא יצא מישראל לאזור אלא דרך אחת מנקודות הבדיקה שנקבעו.\n(ג)\nשר הפנים, בהסכמת שר הבטחון והשר לבטחון פנים, רשאי לפטור אדם או סוגי בני־אדם מתחולת הוראות סעיף זה, כולן או מקצתן.\n(ד)\nהשר הממונה על נקודת בדיקה או מי שהוא הסמיך לכך, יקבע בנהלים אחראי על נקודת הבדיקה שהוא עובד ציבור, שוטר או חייל מוסמך וכן הסדרים לענין שימוש בסמכויות לפי חוק זה.\n11.\nסמכויות בדיקה וחיפוש\n[תיקון: תשס״ה]\n(א)\nבודק רשאי לדרוש מכל אדם הנכנס לישראל מאזור ומכל אדם היוצא מישראל לאזור –\n(1)\nלהציג בפניו תעודה רשמית המעידה על זהותו והנושאת את תמונתו;\n(2)\nלהציג בפניו היתר, לכניסה לישראל, שניתן לפי כל דין;\n(3)\nלהציג בפניו תיעוד הנוגע לרכב ולנהיגה בו, לרבות היתר להכנסתו לישראל או להוצאתו ממנה, ככל שהדבר נדרש לפי כל דין;\n(4)\nלהציג בפניו כל מסמך אחר כפי שיקבע שר הפנים, בהסכמת שר הבטחון והשר לבטחון פנים;\n(5)\nלבצע פעולות נוספות הדרושות לקביעת זהותו, כפי שיקבע שר הפנים, בהסכמת שר הבטחון והשר לבטחון פנים.\nפורסמו\nתקנות יישום הסכם הביניים בדבר הגדה המערבית ורצועת עזה (סמכויות שיפוט והוראות אחרות) (תיקוני חקיקה) (סמכויות בדיקה וחיפוש – פעולות נוספות), התשס״ח–2008\n.\n(א1)\nהשר לביטחון פנים או שר הביטחון, לפי הענין, רשאי לקבוע סוגי פעולות המנויות בפסקאות (4) ו־(5) של סעיף קטן (א), שאותם לא יהיה מוסמך מאבטח לבצע, או שלא יהיה מוסמך לבצעם אלא בפיקוח ובקרה של שוטר, חייל מוסמך או עובד ציבור, המצוי בנקודת הבדיקה.\n(ב)\nבודק רשאי, לשם שמירה על בטחון הציבור ולשם גילוי עבירות, לערוך חיפוש בכליו או בכלי רכב של אדם הנכנס לישראל מאזור או היוצא מישראל לאזור.\n(ג)\nבודק שהוא שוטר, חייל מוסמך או עובד ציבור רשאי, לשם שמירה על ביטחון הציבור או לשם גילוי עבירות, לערוך חיפוש על גופו של אדם הנכנס לישראל מאזור או היוצר מישראל לאזור; על חיפוש לפי סעיף קטן זה יחול הוראות\nסעיף 3 לחוק סמכויות לשם שמירה על ביטחון הציבור\n; מאבטח לא יהיה מוסמך לעשות שימוש בסמכויות לפי סעיף קטן זה אלא בפיקוח ובקרה של שוטר, חייל מוסמך או עובד ציבור, המצוי בנקודת הבדיקה.\n(ד)\nסירב אדם לקיים דרישת בודק לפי סעיף קטן (א) או לעריכת חיפוש לפי סעיפים קטנים (ב) או (ג), רשאי הבודק למנוע את מעברו של אותו אדם בנקודת הבדיקה; היה הבודק מאבטח, יהיה רשאי למנוע מעברו של אותו אדם בנקודת הבדיקה רק באישור בודק שהוא שוטר, חייל מוסמך או עובד ציבור; לשם קבלת אישור כאמור יקרא המאבטח בלא דיחוי לבודק המוסמך להחליט בדבר מניעת המעבר, אשר יחליט בענין בהקדם האפשרי.\n(ה)\nסמכויות של שוטר לענין תפיסת חפץ שנתגלה אגב חיפוש לפי\nפרק זה\nיהיו גם לבודק שהוא חייל מוסמך או עובד ציבור והוראות\nהפרק הרביעי לפקודה\nיחולו על התפוס, בשינויים המחוייבים.\n12.\nשמירת דינים\nאין בהוראות\nפרק זה\nכדי לגרוע מכל סמכות או חובה לפי כל דין.\n13.\nביצוע ותקנות\nשר הפנים ממונה על ביצועו של\nפרק זה\nוהוא רשאי, בהסכמת שר הבטחון והשר לבטחון פנים, להתקין תקנות לביצועו.\nפרק ו׳: הוראות שונות\n14.\nהוראות שר התקשורת\nעל אף האמור בכל דין רשאי שר התקשורת להורות לרשות הדואר לתת את השירותים הדרושים לביצוע התחייבות המדינה לפי סעיף VI לנספח II להסכם; שר התקשורת יקבע את התמורה שהמדינה תשלם לרשות הדואר בעד השירותים שניתנו לפי סעיף זה.\n15.\nהנוסח שולב\nבחוק יישום ההסכם בדבר העברה מכינה של סמכויות לרשות הפלסטינית (תיקוני חקיקה והוראות שונות), התשנ״ה–1995\n.\n16.\nהנוסח שולב\nבחוק הכניסה לישראל, התשי״ב–1952\n.\n17.\nהנוסח שולב\nבחוק יישום ההסכם בדבר רצועת עזה ואזור יריחו (הגבלת פעילות), התשנ״ה–1994\n.\n18.\nהנוסח שולב\nבחוק שירותי הכבאות, התשי״ט–1959\n.\n19.\nביצוע ותקנות\nשר המשפטים ממונה על ביצועם של\nפרקים ג׳\nו־ד׳\nוהוא רשאי להתקין תקנות בכל הנוגע לביצועם; תקנות לביצוע\nפרק ג׳\nיהיו באישור ועדת החוץ והבטחון של הכנסת; תקנות לביצוע\nפרק ד׳\nיהיו באישור ועדת החוקה חוק ומשפט של הכנסת.\nנתקבל בכנסת ביום כ״ד בטבת התשנ״ו (16 בינואר 1996).\nשמעון פרס\nראש הממשלה\nעזר ויצמן\nנשיא המדינה\nשבח וייס\nיושב ראש הכנסת\nאזהרה\n:\nהמידע בוויקיטקסט נועד להעשרה בלבד ו\nאין לראות בו ייעוץ משפטי\n. במידת הצורך היוועצו בעורך־דין.\nאוחזר מתוך \"\nhttps://he.wikisource.org/w/index.php?title=חוק_יישום_הסכם_הביניים_בדבר_הגדה_המערבית_ורצועת_עזה_(סמכויות_שיפוט_והוראות_אחרות)_(תיקוני_חקיקה)&oldid=2872272\n\"",
  "extracted_text": "חוק יישום הסכם הביניים בדבר הגדה המערבית ורצועת עזה (סמכויות שיפוט והוראות אחרות) (תיקוני חקיקה) מתוך\nחוק יישום הסכם הביניים בדבר הגדה המערבית ורצועת עזה (סמכויות שיפוט והוראות אחרות) (תיקוני חקיקה), התשנ״ו–1996\n2000692\nס״ח תשנ״ו, 34\n;\nתש״ס, 33\n;\nתשס״ה, 762\n.\nתוכן עניינים\nפרק א׳: מטרת החוק\nפרק ב׳: סמכות שיפוט ועזרה משפטית\nפרק ג׳: שחרור אסירים ואי־העמדה לדין\nפרק ד׳: תובענות נגד המדינה\nפרק ה׳: מעבר בין ישראל לאזור\nפרק ו׳: הוראות שונות\nפרק א׳: מטרת החוק\n1.\nמטרת החוק\nחוק זה מטרתו ליישם את הסכם הביניים הישראלי־פלסטיני בדבר הגדה המערבית ורצועת עזה, שנחתם בוושינגטון בין מדינת ישראל לבין ארגון השחרור הפלסטיני, ביום ד׳ בתשרי התשנ״ו (28 בספטמבר 1995) לרבות נספחיו והמסמכים שנלוו אליו (להלן – ההסכם), וכן להסדיר ענינים הכרוכים ביישום כאמור.\nפרק ב׳: סמכות שיפוט ועזרה משפטית\n2.\n[תיקון: תש״ס]\nהנוסח שולב\nבתקנות שעת־חירום (יהודה והשומרון וחבל עזה – שיפוט בעבירות ועזרה משפטית), התשכ״ח–1967\n.\nפרק ג׳: שחרור אסירים ואי־העמדה לדין\n3.\nשחרור והעברה של אסירים ועצורים\n(א)\nיישומו של סעיף XVI להסכם בדבר שחרורם של אסירים ושל עצורים המוחזקים במתקן כליאה בישראל, או בדבר העברתם לידי המועצה, יהיה על פי החלטה של ועדה שימנה שר המשפטים לענין זה ולפי אמות מידה שקבעה הממשלה.\n(ב)\nהחלטת הועדה תהיה אסמכתא לשחרורו של אסיר או עצור או להעברתו לידי המועצה, ואולם רשאית הועדה להתנות את שחרורם של אסירים או עצורים, או את העברתם של אסירים כאמור בסעיף קטן (א) בתנאים.\n(ג)\nהופר תנאי מתנאי השחרור או ההעברה של אסיר או עצור, רשאי בית משפט שלום לצוות על ביטול השחרור או ההעברה ולהורות כי האסיר המשוחרר או המועבר ירצה את יתרת מאסרו, או כי העצור המשוחרר או המועבר יחזור למעצר שבו היה נתון ערב שחרורו, לתקופה שיקבע בית המשפט, וניתן יהיה להמשיך נגדו בהליכים שהופסקו עם שחרורו; החלטת בית משפט שלום לפי סעיף זה ניתנת לערעור לפני בית משפט מחוזי בדן יחיד.\n4.\nאי־\nהעמדה לדין\nמי שניתן בידו היתר כניסה לשטחי יהודה והשומרון וחבל עזה בהתאם לסעיף XVI‏(3)‎ להסכם, לא יועמד לדין על עבירה שהוא חשוד שעבר אותה לפני יום כ״ז באלול התשנ״ג (13 בספטמבר 1993).\n5.\nהנוסח שולב\nבחוק ליישום ההסכם בדבר רצועת עזה ואזור יריחו (סמכויות שיפוט והוראות אחרות) (תיקוני חקיקה), התשנ״ה–1994\n.\nפרק ד׳: תובענות נגד המדינה\n6.\nהגדרות\nבפרק זה\n–\n”אזור“, ”המועצה“, ”ההסכם“, ”ישראלי“ ו”שטחי המועצה הפלסטינית“ – כהגדרתם\nבחוק להארכת תוקפן של תקנות שעת חירום (יהודה והשומרון וחבל עזה – שיפוט בעבירות ועזרה משפטית), התשכ״ח–1967\n;\n”תייר לישראל“ – מי שנכנס לישראל על פי אשרה לפי\nחוק הכניסה לישראל, התשי״ב–1952\n, או שכניסתו לישראל היתה פטורה מאשרה לפי\nסעיף 17 לחוק האמור\nאו מכוח צו שהוצא על פיו, למעט תושב אזור או תושב שטחי המועצה הפלסטינית;\n”המדינה“ – מדינת ישראל, לרבות כל רשות מרשויות צה״ל והמינהל האזרחי בשטחי יהודה והשומרון וחבל עזה, כל רשות אחרת מרשויות המדינה וכל תאגיד שהוקם על פי חוק בישראל או על־פי הדין ותחיקת הבטחון באזור;\n”בית משפט“ – לרבות בית דין.\n7.\nתובענות לפי סעיף XX להסכם\n(א)\nבית משפט לא ידון בתובענה נגד המדינה של מי שאינו ישראלי או תייר לישראל שעילתה מעשה או מחדל, חבות או התחייבות, שנעשו או שיסודן במסגרת תחומי האחריות או הכוחות שהועברו למועצה כמפורט בנספח III להסכם.\n(ב)\nהוראת סעיף קטן (א) תחול גם על תובענה נגד מי שפעל מטעמה של המדינה, למעט בנסיבות שבהן לא היתה המדינה חבה כלפי התובע גם אלמלא הוראת סעיף קטן (א).\n8.\nתחולת\nפרק ד׳\nהאמור\nבסעיף 7\nיחול גם על תובענה התלויה ועומדת בפני בית משפט ביום כניסתו לתוקף של חוק זה אלא אם כן הוחל בשמיעת ראיות בתובענה; הופסק הדיון בתובענה לפי סעיף זה רשאי בית המשפט להורות על החזרת כספי האגרה לתובע, כולם או מקצתם.\nפרק ה׳: מעבר בין ישראל לאזור\n9.\nהגדרות\n[תיקון: תשס״ה]\nבפרק זה\n–\n”אזור“ – כל אחד מאלה: יהודה והשומרון וחבל עזה;\n”בודק“ – כל אחד מאלה:\n(1)\nשוטר;\n(2)\nחייל שהוסמך לפי\nחוק סמכויות לשם שמירה על ביטחון הציבור\nלעשות שימוש בסמכויות כאמור\nבאותו חוק\nבנקודת בדיקה (\nבפרק זה\n– חייל מוסמך);\n(3)\nעובד ציבור כהגדרתו\nבחוק סמכויות לשם שמירה על ביטחון הציבור\n, שהוסמך לשמש כמאבטח בנקודת בדיקה לפי\nהחוק האמור\n(\nבפרק זה\n– עובד ציבור);\n(4)\nאדם שאינו עובד ציבור שהוסמך לשמש כמאבטח בנקודת בדיקה לפי\nחוק סמכויות לשם שמירה על ביטחון הציבור\n(\nבפרק זה\n– מאבטח);\n”חוק סמכויות לשם שמירה על ביטחון הציבור“ –\nחוק סמכויות לשם שמירה על ביטחון הציבור, התשס״ה–2005\n;\n”נקודת בדיקה“ – מקום שנקבע בצו לפי\nסעיף 10(א)\n.\n10.\nנקודות בדיקה\n[תיקון: תשס״ה]\n(א)\nשר הפנים, בהסכמת שר הביטחון והשר לביטחון פנים, רשאי לקבוע בצו נקודות בדיקה לנכנסים לישראל מאזור וליוצאים מישראל לאזור.\nפורסם\nצו יישום הסכם הביניים בדבר הגדה המערבית ורצועת עזה (סמכויות שיפוט והוראות אחרות) (תיקוני חקיקה) (נקודות בדיקה), התשס״ח–2008\n.\n(ב)\nנקבעו בצו לפי סעיף קטן (א) נקודות בדיקה, לא יכנס אדם לישראל מאזור ולא יצא מישראל לאזור אלא דרך אחת מנקודות הבדיקה שנקבעו.\n(ג)\nשר הפנים, בהסכמת שר הבטחון והשר לבטחון פנים, רשאי לפטור אדם או סוגי בני־אדם מתחולת הוראות סעיף זה, כולן או מקצתן.\n(ד)\nהשר הממונה על נקודת בדיקה או מי שהוא הסמיך לכך, יקבע בנהלים אחראי על נקודת הבדיקה שהוא עובד ציבור, שוטר או חייל מוסמך וכן הסדרים לענין שימוש בסמכויות לפי חוק זה.\n11.\nסמכויות בדיקה וחיפוש\n[תיקון: תשס״ה]\n(א)\nבודק רשאי לדרוש מכל אדם הנכנס לישראל מאזור ומכל אדם היוצא מישראל לאזור –\n(1)\nלהציג בפניו תעודה רשמית המעידה על זהותו והנושאת את תמונתו;\n(2)\nלהציג בפניו היתר, לכניסה לישראל, שניתן לפי כל דין;\n(3)\nלהציג בפניו תיעוד הנוגע לרכב ולנהיגה בו, לרבות היתר להכנסתו לישראל או להוצאתו ממנה, ככל שהדבר נדרש לפי כל דין;\n(4)\nלהציג בפניו כל מסמך אחר כפי שיקבע שר הפנים, בהסכמת שר הבטחון והשר לבטחון פנים;\n(5)\nלבצע פעולות נוספות הדרושות לקביעת זהותו, כפי שיקבע שר הפנים, בהסכמת שר הבטחון והשר לבטחון פנים.\nפורסמו\nתקנות יישום הסכם הביניים בדבר הגדה המערבית ורצועת עזה (סמכויות שיפוט והוראות אחרות) (תיקוני חקיקה) (סמכויות בדיקה וחיפוש – פעולות נוספות), התשס״ח–2008\n.\n(א1)\nהשר לביטחון פנים או שר הביטחון, לפי הענין, רשאי לקבוע סוגי פעולות המנויות בפסקאות (4) ו־(5) של סעיף קטן (א), שאותם לא יהיה מוסמך מאבטח לבצע, או שלא יהיה מוסמך לבצעם אלא בפיקוח ובקרה של שוטר, חייל מוסמך או עובד ציבור, המצוי בנקודת הבדיקה.\n(ב)\nבודק רשאי, לשם שמירה על בטחון הציבור ולשם גילוי עבירות, לערוך חיפוש בכליו או בכלי רכב של אדם הנכנס לישראל מאזור או היוצא מישראל לאזור.\n(ג)\nבודק שהוא שוטר, חייל מוסמך או עובד ציבור רשאי, לשם שמירה על ביטחון הציבור או לשם גילוי עבירות, לערוך חיפוש על גופו של אדם הנכנס לישראל מאזור או היוצר מישראל לאזור; על חיפוש לפי סעיף קטן זה יחול הוראות\nסעיף 3 לחוק סמכויות לשם שמירה על ביטחון הציבור\n; מאבטח לא יהיה מוסמך לעשות שימוש בסמכויות לפי סעיף קטן זה אלא בפיקוח ובקרה של שוטר, חייל מוסמך או עובד ציבור, המצוי בנקודת הבדיקה.\n(ד)\nסירב אדם לקיים דרישת בודק לפי סעיף קטן (א) או לעריכת חיפוש לפי סעיפים קטנים (ב) או (ג), רשאי הבודק למנוע את מעברו של אותו אדם בנקודת הבדיקה; היה הבודק מאבטח, יהיה רשאי למנוע מעברו של אותו אדם בנקודת הבדיקה רק באישור בודק שהוא שוטר, חייל מוסמך או עובד ציבור; לשם קבלת אישור כאמור יקרא המאבטח בלא דיחוי לבודק המוסמך להחליט בדבר מניעת המעבר, אשר יחליט בענין בהקדם האפשרי.\n(ה)\nסמכויות של שוטר לענין תפיסת חפץ שנתגלה אגב חיפוש לפי\nפרק זה\nיהיו גם לבודק שהוא חייל מוסמך או עובד ציבור והוראות\nהפרק הרביעי לפקודה\nיחולו על התפוס, בשינויים המחוייבים.\n12.\nשמירת דינים\nאין בהוראות\nפרק זה\nכדי לגרוע מכל סמכות או חובה לפי כל דין.\n13.\nביצוע ותקנות\nשר הפנים ממונה על ביצועו של\nפרק זה\nוהוא רשאי, בהסכמת שר הבטחון והשר לבטחון פנים, להתקין תקנות לביצועו.\nפרק ו׳: הוראות שונות\n14.\nהוראות שר התקשורת\nעל אף האמור בכל דין רשאי שר התקשורת להורות לרשות הדואר לתת את השירותים הדרושים לביצוע התחייבות המדינה לפי סעיף VI לנספח II להסכם; שר התקשורת יקבע את התמורה שהמדינה תשלם לרשות הדואר בעד השירותים שניתנו לפי סעיף זה.\n15.\nהנוסח שולב\nבחוק יישום ההסכם בדבר העברה מכינה של סמכויות לרשות הפלסטינית (תיקוני חקיקה והוראות שונות), התשנ״ה–1995\n.\n16.\nהנוסח שולב\nבחוק הכניסה לישראל, התשי״ב–1952\n.\n17.\nהנוסח שולב\nבחוק יישום ההסכם בדבר רצועת עזה ואזור יריחו (הגבלת פעילות), התשנ״ה–1994\n.\n18.\nהנוסח שולב\nבחוק שירותי הכבאות, התשי״ט–1959\n.\n19.\nביצוע ותקנות\nשר המשפטים ממונה על ביצועם של\nפרקים ג׳\nו־ד׳\nוהוא רשאי להתקין תקנות בכל הנוגע לביצועם; תקנות לביצוע\nפרק ג׳\nיהיו באישור ועדת החוץ והבטחון של הכנסת; תקנות לביצוע\nפרק ד׳\nיהיו באישור ועדת החוקה חוק ומשפט של הכנסת.\nנתקבל בכנסת ביום כ״ד בטבת התשנ״ו (16 בינואר 1996).\nשמעון פרס\nראש הממשלה\nעזר ויצמן\nנשיא המדינה\nשבח וייס\nיושב ראש הכנסת\nאזהרה\n:\nהמידע בוויקיטקסט נועד להעשרה בלבד ו\nאין לראות בו ייעוץ משפטי\n. במידת הצורך היוועצו בעורך־דין.\nאוחזר מתוך \"\nhttps://he.wikisource.org/w/index.php?title=חוק_יישום_הסכם_הביניים_בדבר_הגדה_המערבית_ורצועת_עזה_(סמכויות_שיפוט_והוראות_אחרות)_(תיקוני_חקיקה)&oldid=2872272\n\"",
  "error": null,
  "final_url": "https://he.wikisource.org/wiki/%D7%97%D7%95%D7%A7_%D7%99%D7%99%D7%A9%D7%95%D7%9D_%D7%94%D7%A1%D7%9B%D7%9D_%D7%94%D7%91%D7%99%D7%A0%D7%99%D7%99%D7%9D_%D7%91%D7%93%D7%91%D7%A8_%D7%94%D7%92%D7%93%D7%94_%D7%94%D7%9E%D7%A2%D7%A8%D7%91%D7%99%D7%AA_%D7%95%D7%A8%D7%A6%D7%95%D7%A2%D7%AA_%D7%A2%D7%96%D7%94_(%D7%A1%D7%9E%D7%9B%D7%95%D7%99%D7%95%D7%AA_%D7%A9%D7%99%D7%A4%D7%95%D7%98_%D7%95%D7%94%D7%95%D7%A8%D7%90%D7%95%D7%AA_%D7%90%D7%97%D7%A8%D7%95%D7%AA)_(%D7%AA%D7%99%D7%A7%D7%95%D7%A0%D7%99_%D7%97%D7%A7%D7%99%D7%A7%D7%94)",
  "raw_html_length": 93484
}