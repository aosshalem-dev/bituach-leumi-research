{
  "id": "kolzchut_nii_palestinian",
  "url": "https://www.kolzchut.org.il/he/%D7%91%D7%99%D7%98%D7%95%D7%97_%D7%9C%D7%90%D7%95%D7%9E%D7%99_%D7%9C%D7%A2%D7%95%D7%91%D7%93%D7%99%D7%9D_%D7%A4%D7%9C%D7%A1%D7%98%D7%99%D7%A0%D7%99%D7%9D",
  "description": "כל-זכות: ביטוח לאומי לעובדים פלסטינים",
  "fetch_timestamp": "2026-02-10T17:10:50.783558",
  "success": true,
  "status_code": 200,
  "content_type": "text/html; charset=UTF-8",
  "raw_text": "דף זה מפרט את זכויות העובדים וחובות המעסיקים לעניין ביטוח לאומי לעובדים פלסטינים\nהמידע רלוונטי לפלסטינים שעובדים בישראל או ביהודה ושומרון וגם לעובדים פלסטינים שמתגוררים בישראל במסגרת איחוד משפחות\nלמידע נוסף ראו ב\nאתר המוסד לביטוח לאומי\nתוכן עניינים\nבקצרה\nמי שמעסיקים עובדים פלסטינים מחויבים ברישום, דיווח ותשלום דמי ביטוח לאומי עבור העובדים.\nהעובדים והעובדות מבוטחים בביטוח הלאומי למקרים הבאים:\nפגיעה בעבודה\nפשיטת רגל של המעסיק (או פירוק תאגיד)\nביטוח אימהות (תשלומים לעובדת שהיא אמא לילדים).\nמה מכסה הביטוח?\nעובדים פלסטינים זכאים לכיסוי מצומצם יותר מאשר עובדים ישראלים. הם לא מבוטחים בכל ענפי הביטוח (כמו למשל סיעוד ואבטלה), אלא רק בענפים שיפורטו כאן.\nביטוח למקרה של פגיעה בעבודה\nכל העובדים הפלסטינים מבוטחים בביטוח הלאומי למקרה של פגיעה בעבודה, בתנאים דומים לאילו של העובדים הישראלים. הביטוח כולל זכאות לטיפולים רפואיים, שיקום מקצועי ועוד.\nלמידע נוסף בנושא ראו\nתאונות עבודה ונפגעי עבודה\n.\nאם הפגיעה לא תוכר כתאונת עבודה, העובד יהיה זכאי לטיפולים בזכות פוליסת הביטוח הפרטית שעל המעסיק לרכוש עבורו כמו שמפורט\nכאן\n.\nביטוח למקרה של פשיטת רגל או פירוק של המעסיק\nכל העובדים הפלסטינים מבוטחים בביטוח הלאומי למקרה שהמעסיק לא יעמוד בהתחייבויותיו כלפיהם בעקבות פשיטת רגל, פירוק או הליכי חדלות פירעון - באותם תנאים כמו אלה של עובדים ישראלים.\nלמידע נוסף ראו:\nפיצויים לעובדים במקרה של חדלות פירעון (פשיטת רגל) של המעסיק אחרי 15.09.2019\nפיצויים לעובדים במקרה של פירוק או פשיטת רגל של מעסיק\n(בהליכים שנפתחו לפני ה-15.09.2019)\nביטוח אימהות - תשלומים לעובדת שהיא אמא לילדים\nכל עובדת פלסטינית שילדה זכאית ל\nמענק לידה\nשמשולם ישירות לחשבון הבנק שלה.\nהעובדת עשויה לקבל גם\nדמי לידה\nבאותם תנאים כמו אלה של עובדות ישראליות.\nאישה פלסטינית שנשואה לתושב ישראל, מתגוררת בישראל במסגרת איחוד משפחות וילדה תינוק בישראל, זכאית בנוסף גם לתשלומים הבאים:\nמענק אשפוז\nשמשולם לבית החולים שבו אושפזה היולדת (לכיסוי הוצאות האשפוז). כדי לקבל את המענק יש למלא\nטופס תביעה למענק אישפוז\n.\nקצבת ילדים\n.\nגובה דמי הביטוח (נכון לשנת 2025)\nלעובדים במשק בית או בסיעוד\nדמי הביטוח הם בגובה 3.6% משכרם.\nהמעסיק מחויב לשלם את כל הסכום\nואסור לו לדרוש מהעובדים להשתתף בתשלום או לנכות אותו משכרם.\nלמידע נוסף ראו\nדמי ביטוח לאומי לעובד במשק בית\n.\nבכל יתר העבודות\nהמעסיק יפחית משכר העובדים את חלקם בתשלום ויעביר גם את חלקו וגם את חלקם לביטוח לאומי בהתאם  לאחוזים שבטבלאות:\nעובדים פלסטינים שמועסקים בישראל\nתשלום המעסיק באחוזים משכר העובד\nתשלום העובד באחוזים משכרו\nסך כל אחוזי התשלום\nמחלק השכר שעד 8,261 ₪\n0.75%\n0.1%\n0.85%\nמחלק השכר שבין 8,261 ₪ ל-51,910 ₪\n2.65%\n0.87%\n3.52%\nעל שכר שמעל 51,910 ₪ יש להגיש בקשה לתיאום דמי ביטוח.\nעובדים פלסטינים שמועסקים ביהודה ושומרון\nתשלום המעסיק באחוזים משכר העובד\nתשלום העובד באחוזים משכרו\nסך כל אחוזי התשלום\nעבור חלק השכר שעד 8,261 ₪\n0.71%\n0.07%\n0.78%\nעבור חלק השכר שבין 8,261 ₪ ל-51,910 ₪\n2.49%\n0.61%\n3.1%\nעל שכר שמעל 51,910 ₪ יש להגיש בקשה לתיאום דמי ביטוח.\nרישום, דיווח ותשלום דמי ביטוח לאומי עבור העובד\nעובדים במשק בית או בסיעוד\nיש להירשם כמעסיק בביטוח הלאומי באמצעות פתיחת תיק מעסיק בתוך שבועיים מיום התחלת ההעסקה של העובד.\nאפשר להירשם ולפתוח תיק להעסקת עובדים במשק בית באחת מהדרכים הבאות:\nלמלא ולשלוח\nטופס מקוון\n.\nלמלא\nטופס העסקת עובד במשק בית\nבאופן ידני ולשלוח אותו למחלקת גבייה ממעסיקים ב\nסניף הקרוב\n.\nועדי בתים או מעסיקים שאינם תושבי ישראל יכולים לפתוח תיק רק על ידי שליחת\nטופס פתיחת תיק עובד במשק בית\nשלא באופן מקוון, ל\nסניף המוסד לביטוח לאומי\nהקרוב למקום מגוריהם.\nעל המעסיק לדווח באופן שוטף על עבודתו של העובד ולשלם עבורו את דמי הביטוח הלאומי 4 פעמים בשנה :  בינואר, אפריל, יולי ואוקטובר.\nאפשר לבצע את הדיווח והתשלום באחת מהדרכים:\nב\nאתר התשלומים של ביטוח לאומי\n.\nבאמצעות פנקס לדיווח ולתשלום שנשלח למעסיק בדואר בתחילת כל שנה.\nלמידע נוסף ראו\nדמי ביטוח לאומי לעובד במשק בית\n.\nעובדים בשאר סוגי העבודות\nדיווח ראשוני\nמעסיק חדש שטרם פתח תיק ניכויים בביטוח הלאומי:\nחייב לפתוח תיק ניכויים במשרדי מס הכנסה בתוך שבועיים מיום התחלת ההעסקה ולציין שהוא מעסיק תושב חוץ פלסטיני.\nהמוסד לביטוח לאומי יקבל באופן אוטומטי את המידע על פתיחת התיק ואת מספרו ממס הכנסה, ויפתח למעסיק החדש תיק גם בביטוח הלאומי.\nהמעסיק יקבל בדואר:\nהודעה על פתיחת תיק, בציון מספר העובדים שדיווח עליהם ושיעורי דמי הביטוח הלאומי שעליו לשלם.\nשאלון להשלמת פרטים, שאותו עליו למלא ולהחזיר למוסד לביטוח לאומי.\nמעסיק בעל תיק ניכויים בביטוח לאומי שהתחיל לראשונה להעסיק עובד או עובדים פלסטינים:\nחייב להודיע בכתב לסניף המוסד לביטוח לאומי שבו מתנהל תיק הניכויים של העסק על התחלת העסקת העובד או העובדים.\nכאשר המידע על העסקת עובדים פלסטינים יתקבל במוסד לביטוח לאומי, יישלחו אל המעסיק בדואר:\nהודעה על פתיחת \"חוזה דיווח\" להעסקת עובדים פלסטינים\nפנקס עם טופסי דין וחשבון על העסקת עובדים בהתאם לסוג העובדים שהחל להעסיק.\nדיווח ותשלום שוטפים\nמועד הדיווח והתשלום של דמי הביטוח הלאומי הוא ב-15 בכל חודש עבור החודש שקדם לו.\nניתן לדווח ולשלם באמצעות אחת הדרכים הבאות:\nטופס \"דין וחשבון להעסקת תושבי חוץ\" באתר התשלומים\n.\nאו טופס דיווח עבור תושבי חוץ הנשלח בפנקס אל המעסיק בתחילת השנה.\nמי שמעסיק פלסטיני בתחומי מדינת ישראל (פרט לפלסטינים המתגוררים בישראל בהתאם לאיחוד משפחות) ידווח ל\nאגף שירות למעסיקים ברשות האוכלוסין והגירה\n.\nמי שמעסיק פלסטיני ביהודה ושומרון ידווח למוסד לביטוח לאומי.\nאיחור בתשלום דמי הביטוח\nמעסיקים שלא שילמו את דמי הביטוח עבור העובדים במועד יחויבו בתשלום קנס והפרשי הצמדה על פי החוק.\nאם יקרה לעובד אירוע שמזכה אותו בקצבה מהביטוח הלאומי כאשר המעסיק לא שילם דמי ביטוח במועד, המוסד לביטוח לאומי רשאי לדרוש מהמעסיק את סכום הקצבאות ששולמו לעובד, בנוסף לדמי הביטוח.\nלמידע נוסף ראו\nתשלום חוב לביטוח לאומי\n.\nדיווח על הפסקת העסקה של עובדים פלסטינים\nבמקרה של סיום או הפסקה בהעסקת עובדים פלסטינים,  על המעסיק לדווח על כך למוסד לביטוח לאומי.\nעל חודשים שבהם הייתה הפסקת עבודה זמנית,  המעסיק ירשום בטופס\nהדין וחשבון\nקוד דיווח 5 = אי העסקה.\nמעסיק שסיים באופן קבוע להעסיק עובדים פלסטינים, ירשום בטופס הדין וחשבון קוד דיווח 9 = הפסקת ההעסקה, או יודיע בכתב על הפסקת ההעסקה לסניף המוסד לביטוח לאומי שבו מתנהל תיק הניכויים של העסק.\nכדאי לדעת\nאי תשלום ביטוח לאומי יביא להצמדה וקנסות, ועלול לחייב את המעסיק בתשלום לביטוח לאומי על הקצבאות ששילם לעובד.\nראו גם\nתשלומים לביטוח לאומי\nזכויות עובדים זרים\nביטוח בריאות לעובדים זרים\nגורמים מסייעים\nמוקדים ממשלתיים\nשם\nאתר\nדוא\"ל\nטלפון\nטל'\nביטוח לאומי\nאתר\n*6050\nשי\"ל\nאתר\n118\nמקורות משפטיים ורשמיים\nחקיקה ונהלים\nחוק הביטוח הלאומי\nחוק עבודת נשים\n- סעיף 6\nנוהל העסקת עובדים  פלסטינים המתגוררים בישראל במסגרת איחוד משפחות\nהרחבות ופרסומים\nפנקס לעובד הפלסטיני 2022\n, משרד העבודה\nעובדים פלסטינים\nבאתר רשות האוכלוסין וההגירה\nמדריך להעסקת עובדים פלסטינים בישראל\n, רשות האוכלוסין וההגירה\nריענון והבהרות בנושא העברת דיווחים ותשלומים לאגף שירות למעסיקים\n, רשות האוכלוסין וההגירה\nעובדים פלסטינים\nבאתר קו לעובד\nטבלאות ריכוז הפרשות (מעסיק) וניכויים (עובד) משכר לעובדים הפלסטינים המועסקים בישראל לפי ענפים\nבאתר רשות האוכלוסין וההגירה\nפנייה לאגף שירות למעסיקים בנושא העסקת עובדים פלסטינים",
  "extracted_text": "דף זה מפרט את זכויות העובדים וחובות המעסיקים לעניין ביטוח לאומי לעובדים פלסטינים\nהמידע רלוונטי לפלסטינים שעובדים בישראל או ביהודה ושומרון וגם לעובדים פלסטינים שמתגוררים בישראל במסגרת איחוד משפחות\nלמידע נוסף ראו ב\nאתר המוסד לביטוח לאומי\nתוכן עניינים\nבקצרה\nמי שמעסיקים עובדים פלסטינים מחויבים ברישום, דיווח ותשלום דמי ביטוח לאומי עבור העובדים.\nהעובדים והעובדות מבוטחים בביטוח הלאומי למקרים הבאים:\nפגיעה בעבודה\nפשיטת רגל של המעסיק (או פירוק תאגיד)\nביטוח אימהות (תשלומים לעובדת שהיא אמא לילדים).\nמה מכסה הביטוח?\nעובדים פלסטינים זכאים לכיסוי מצומצם יותר מאשר עובדים ישראלים. הם לא מבוטחים בכל ענפי הביטוח (כמו למשל סיעוד ואבטלה), אלא רק בענפים שיפורטו כאן.\nביטוח למקרה של פגיעה בעבודה\nכל העובדים הפלסטינים מבוטחים בביטוח הלאומי למקרה של פגיעה בעבודה, בתנאים דומים לאילו של העובדים הישראלים. הביטוח כולל זכאות לטיפולים רפואיים, שיקום מקצועי ועוד.\nלמידע נוסף בנושא ראו\nתאונות עבודה ונפגעי עבודה\n.\nאם הפגיעה לא תוכר כתאונת עבודה, העובד יהיה זכאי לטיפולים בזכות פוליסת הביטוח הפרטית שעל המעסיק לרכוש עבורו כמו שמפורט\nכאן\n.\nביטוח למקרה של פשיטת רגל או פירוק של המעסיק\nכל העובדים הפלסטינים מבוטחים בביטוח הלאומי למקרה שהמעסיק לא יעמוד בהתחייבויותיו כלפיהם בעקבות פשיטת רגל, פירוק או הליכי חדלות פירעון - באותם תנאים כמו אלה של עובדים ישראלים.\nלמידע נוסף ראו:\nפיצויים לעובדים במקרה של חדלות פירעון (פשיטת רגל) של המעסיק אחרי 15.09.2019\nפיצויים לעובדים במקרה של פירוק או פשיטת רגל של מעסיק\n(בהליכים שנפתחו לפני ה-15.09.2019)\nביטוח אימהות - תשלומים לעובדת שהיא אמא לילדים\nכל עובדת פלסטינית שילדה זכאית ל\nמענק לידה\nשמשולם ישירות לחשבון הבנק שלה.\nהעובדת עשויה לקבל גם\nדמי לידה\nבאותם תנאים כמו אלה של עובדות ישראליות.\nאישה פלסטינית שנשואה לתושב ישראל, מתגוררת בישראל במסגרת איחוד משפחות וילדה תינוק בישראל, זכאית בנוסף גם לתשלומים הבאים:\nמענק אשפוז\nשמשולם לבית החולים שבו אושפזה היולדת (לכיסוי הוצאות האשפוז). כדי לקבל את המענק יש למלא\nטופס תביעה למענק אישפוז\n.\nקצבת ילדים\n.\nגובה דמי הביטוח (נכון לשנת 2025)\nלעובדים במשק בית או בסיעוד\nדמי הביטוח הם בגובה 3.6% משכרם.\nהמעסיק מחויב לשלם את כל הסכום\nואסור לו לדרוש מהעובדים להשתתף בתשלום או לנכות אותו משכרם.\nלמידע נוסף ראו\nדמי ביטוח לאומי לעובד במשק בית\n.\nבכל יתר העבודות\nהמעסיק יפחית משכר העובדים את חלקם בתשלום ויעביר גם את חלקו וגם את חלקם לביטוח לאומי בהתאם  לאחוזים שבטבלאות:\nעובדים פלסטינים שמועסקים בישראל\nתשלום המעסיק באחוזים משכר העובד\nתשלום העובד באחוזים משכרו\nסך כל אחוזי התשלום\nמחלק השכר שעד 8,261 ₪\n0.75%\n0.1%\n0.85%\nמחלק השכר שבין 8,261 ₪ ל-51,910 ₪\n2.65%\n0.87%\n3.52%\nעל שכר שמעל 51,910 ₪ יש להגיש בקשה לתיאום דמי ביטוח.\nעובדים פלסטינים שמועסקים ביהודה ושומרון\nתשלום המעסיק באחוזים משכר העובד\nתשלום העובד באחוזים משכרו\nסך כל אחוזי התשלום\nעבור חלק השכר שעד 8,261 ₪\n0.71%\n0.07%\n0.78%\nעבור חלק השכר שבין 8,261 ₪ ל-51,910 ₪\n2.49%\n0.61%\n3.1%\nעל שכר שמעל 51,910 ₪ יש להגיש בקשה לתיאום דמי ביטוח.\nרישום, דיווח ותשלום דמי ביטוח לאומי עבור העובד\nעובדים במשק בית או בסיעוד\nיש להירשם כמעסיק בביטוח הלאומי באמצעות פתיחת תיק מעסיק בתוך שבועיים מיום התחלת ההעסקה של העובד.\nאפשר להירשם ולפתוח תיק להעסקת עובדים במשק בית באחת מהדרכים הבאות:\nלמלא ולשלוח\nטופס מקוון\n.\nלמלא\nטופס העסקת עובד במשק בית\nבאופן ידני ולשלוח אותו למחלקת גבייה ממעסיקים ב\nסניף הקרוב\n.\nועדי בתים או מעסיקים שאינם תושבי ישראל יכולים לפתוח תיק רק על ידי שליחת\nטופס פתיחת תיק עובד במשק בית\nשלא באופן מקוון, ל\nסניף המוסד לביטוח לאומי\nהקרוב למקום מגוריהם.\nעל המעסיק לדווח באופן שוטף על עבודתו של העובד ולשלם עבורו את דמי הביטוח הלאומי 4 פעמים בשנה :  בינואר, אפריל, יולי ואוקטובר.\nאפשר לבצע את הדיווח והתשלום באחת מהדרכים:\nב\nאתר התשלומים של ביטוח לאומי\n.\nבאמצעות פנקס לדיווח ולתשלום שנשלח למעסיק בדואר בתחילת כל שנה.\nלמידע נוסף ראו\nדמי ביטוח לאומי לעובד במשק בית\n.\nעובדים בשאר סוגי העבודות\nדיווח ראשוני\nמעסיק חדש שטרם פתח תיק ניכויים בביטוח הלאומי:\nחייב לפתוח תיק ניכויים במשרדי מס הכנסה בתוך שבועיים מיום התחלת ההעסקה ולציין שהוא מעסיק תושב חוץ פלסטיני.\nהמוסד לביטוח לאומי יקבל באופן אוטומטי את המידע על פתיחת התיק ואת מספרו ממס הכנסה, ויפתח למעסיק החדש תיק גם בביטוח הלאומי.\nהמעסיק יקבל בדואר:\nהודעה על פתיחת תיק, בציון מספר העובדים שדיווח עליהם ושיעורי דמי הביטוח הלאומי שעליו לשלם.\nשאלון להשלמת פרטים, שאותו עליו למלא ולהחזיר למוסד לביטוח לאומי.\nמעסיק בעל תיק ניכויים בביטוח לאומי שהתחיל לראשונה להעסיק עובד או עובדים פלסטינים:\nחייב להודיע בכתב לסניף המוסד לביטוח לאומי שבו מתנהל תיק הניכויים של העסק על התחלת העסקת העובד או העובדים.\nכאשר המידע על העסקת עובדים פלסטינים יתקבל במוסד לביטוח לאומי, יישלחו אל המעסיק בדואר:\nהודעה על פתיחת \"חוזה דיווח\" להעסקת עובדים פלסטינים\nפנקס עם טופסי דין וחשבון על העסקת עובדים בהתאם לסוג העובדים שהחל להעסיק.\nדיווח ותשלום שוטפים\nמועד הדיווח והתשלום של דמי הביטוח הלאומי הוא ב-15 בכל חודש עבור החודש שקדם לו.\nניתן לדווח ולשלם באמצעות אחת הדרכים הבאות:\nטופס \"דין וחשבון להעסקת תושבי חוץ\" באתר התשלומים\n.\nאו טופס דיווח עבור תושבי חוץ הנשלח בפנקס אל המעסיק בתחילת השנה.\nמי שמעסיק פלסטיני בתחומי מדינת ישראל (פרט לפלסטינים המתגוררים בישראל בהתאם לאיחוד משפחות) ידווח ל\nאגף שירות למעסיקים ברשות האוכלוסין והגירה\n.\nמי שמעסיק פלסטיני ביהודה ושומרון ידווח למוסד לביטוח לאומי.\nאיחור בתשלום דמי הביטוח\nמעסיקים שלא שילמו את דמי הביטוח עבור העובדים במועד יחויבו בתשלום קנס והפרשי הצמדה על פי החוק.\nאם יקרה לעובד אירוע שמזכה אותו בקצבה מהביטוח הלאומי כאשר המעסיק לא שילם דמי ביטוח במועד, המוסד לביטוח לאומי רשאי לדרוש מהמעסיק את סכום הקצבאות ששולמו לעובד, בנוסף לדמי הביטוח.\nלמידע נוסף ראו\nתשלום חוב לביטוח לאומי\n.\nדיווח על הפסקת העסקה של עובדים פלסטינים\nבמקרה של סיום או הפסקה בהעסקת עובדים פלסטינים,  על המעסיק לדווח על כך למוסד לביטוח לאומי.\nעל חודשים שבהם הייתה הפסקת עבודה זמנית,  המעסיק ירשום בטופס\nהדין וחשבון\nקוד דיווח 5 = אי העסקה.\nמעסיק שסיים באופן קבוע להעסיק עובדים פלסטינים, ירשום בטופס הדין וחשבון קוד דיווח 9 = הפסקת ההעסקה, או יודיע בכתב על הפסקת ההעסקה לסניף המוסד לביטוח לאומי שבו מתנהל תיק הניכויים של העסק.\nכדאי לדעת\nאי תשלום ביטוח לאומי יביא להצמדה וקנסות, ועלול לחייב את המעסיק בתשלום לביטוח לאומי על הקצבאות ששילם לעובד.\nראו גם\nתשלומים לביטוח לאומי\nזכויות עובדים זרים\nביטוח בריאות לעובדים זרים\nגורמים מסייעים\nמוקדים ממשלתיים\nשם\nאתר\nדוא\"ל\nטלפון\nטל'\nביטוח לאומי\nאתר\n*6050\nשי\"ל\nאתר\n118\nמקורות משפטיים ורשמיים\nחקיקה ונהלים\nחוק הביטוח הלאומי\nחוק עבודת נשים\n- סעיף 6\nנוהל העסקת עובדים  פלסטינים המתגוררים בישראל במסגרת איחוד משפחות\nהרחבות ופרסומים\nפנקס לעובד הפלסטיני 2022\n, משרד העבודה\nעובדים פלסטינים\nבאתר רשות האוכלוסין וההגירה\nמדריך להעסקת עובדים פלסטינים בישראל\n, רשות האוכלוסין וההגירה\nריענון והבהרות בנושא העברת דיווחים ותשלומים לאגף שירות למעסיקים\n, רשות האוכלוסין וההגירה\nעובדים פלסטינים\nבאתר קו לעובד\nטבלאות ריכוז הפרשות (מעסיק) וניכויים (עובד) משכר לעובדים הפלסטינים המועסקים בישראל לפי ענפים\nבאתר רשות האוכלוסין וההגירה\nפנייה לאגף שירות למעסיקים בנושא העסקת עובדים פלסטינים",
  "error": null,
  "final_url": "https://www.kolzchut.org.il/he/%D7%91%D7%99%D7%98%D7%95%D7%97_%D7%9C%D7%90%D7%95%D7%9E%D7%99_%D7%9C%D7%A2%D7%95%D7%91%D7%93%D7%99%D7%9D_%D7%A4%D7%9C%D7%A1%D7%98%D7%99%D7%A0%D7%99%D7%9D",
  "raw_html_length": 50936
}