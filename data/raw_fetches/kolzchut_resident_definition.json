{
  "id": "kolzchut_resident_definition",
  "url": "https://www.kolzchut.org.il/he/%D7%AA%D7%95%D7%A9%D7%91_%D7%99%D7%A9%D7%A8%D7%90%D7%9C",
  "description": "כל-זכות: תושב ישראל - הגדרה",
  "fetch_timestamp": "2026-02-10T17:10:52.270921",
  "success": true,
  "status_code": 200,
  "content_type": "text/html; charset=UTF-8",
  "raw_text": "כדי להיחשב כתושב ישראל יש להחזיק באשרת שהייה שמקנה תושבות ולהראות כי מרכז החיים נמצא בישראל\nמי שנמצאים בחו\"ל עדיין עשויים להיחשב כתושבי ישראל\nחלק מהזכויות והחובות בישראל חלות על תושבי ישראל בלבד וחלקן חלות על כל מי שנמצאים בישראל גם אם אינם תושבים\nלמידע נוסף ראו\nאתר המוסד לביטוח לאומי\nתוכן עניינים\nההגדרה לעניין תושבות שונה בין חוק אחד למשנהו ולעתים אינה מפורטת כלל בחוק. פעמים רבות הנושא מובא לבית משפט לצורך הכרעה במחלוקות ספציפיות בין אזרחים לבין רשויות, כגון המוסד לביטוח לאומי ורשויות המס.\nתנאים להכרה כתושב ישראל\nכדי שאדם ייחשב כתושב ישראל עליו לעמוד ב\nשני תנאים\n:\nעליו להחזיק באשרת שהייה חוקית בישראל שמקנה תושבות.\nעליו לעמוד במבחן \"מרכז החיים\".\nאשרת שהייה חוקית בישראל שמקנה תושבות\nאשרת שהייה חוקית שמקנה תושבות יכולה להיות אחת מאלה:\nאזרחות ישראלית\nאשרת ישיבת קבע\nכל אשרה אחרת שמקנה תושבות\nמבחן מרכז החיים\nמשמעות מבחן \"מרכז החיים\" היא שהאדם צריך להראות כי מרכז חייו בישראל.\nבתי המשפט קבעו כי תושב ישראל נחשב אדם שמרכז חייו בישראל.\nהשאלה מהו מרכז החיים של אדם נבחנת באמצעות שני אלה:\nמבחן אובייקטיבי - מקום המגורים בפועל הוא בישראל.\nמבחן סובייקטיבי - האדם תופס את ישראל כמרכז חייו.\nככל שהזיקה לישראל משמעותית ומבוססת יותר, כך קל יותר להראות שמרכז החיים הוא בישראל.\nלדוגמה\nדוגמאות לקשרים שמבססים את הזיקה של אדם לישראל\nמקום המגורים הקבוע של האדם נמצא בישראל.\nמקום המגורים הקבוע של משפחתו נמצא בישראל.\nהמקום בו מתחנכים ילדיו נמצא בישראל.\nמקום העבודה העיקרי שלו נמצא בישראל.\nיש לו בעלות על רכוש בישראל.\nהגדרת תושב ישראל על-פי פקודת מס הכנסה\nפקודת מס הכנסה\nקובעת כי יחיד \"תושב ישראל\" או \"תושב\" הוא מי שמרכז חייו בישראל.\nכדי לקבוע היכן מרכז חייו יובאו בחשבון קשריו המשפחתיים, הכלכליים והחברתיים, ובין היתר:\nמקום ביתו הקבוע.\nמקום המגורים שלו ושל בני משפחתו.\nמקום עיסוקו הרגיל או הקבוע או מקום העסקתו הקבוע.\nמקום האינטרסים הכלכליים הפעילים והמהותיים שלו.\nמקום פעילותו בארגונים, באיגודים או במוסדות שונים.\nלרוב, בשנת מס מסוימת ייחשב מרכז חייו של אדם בישראל, אם מתקיים לגביו אחד מאלה:\nבשנת המס הספציפית הוא שהה בישראל ברוב הימים (183 ימים או יותר, כאשר גם חלק מיום נחשב כיום שלם).\nהוא שהה בישראל בשנת המס הספציפית 30 ימים או יותר, וכל תקופת שהייתו בישראל בשנת המס הזו ובשנתיים שקדמו לה הסתכמה ב-425 ימים או יותר.\nשימו לב\nגם מי שאינו תושב ישראל חייב בתשלום מס הכנסה על הכנסות שהפיק בישראל, אך אינו זכאי להטבות שניתנות לתושבי ישראל בלבד, כגון\nנקודות זיכוי ממס הכנסה לתושב ישראל\n.\nתושב ישראל השוהה בחו\"ל\nאדם יכול להמשיך ולהיחשב תושב ישראל גם אם הוא שוהה בחו\"ל, בתנאי ששהותו בחו\"ל היא זמנית (לצורך לימודים, טיול, עבודה וכו') וכל עוד מרכז חייו ממשיך להיות בישראל.\nהמוסד לביטוח לאומי מכיר, בדרך כלל, באדם כתושב ישראל במשך 5 השנים הראשונות ליציאתו מהארץ.\nכעבור 5 שנים האדם מתבקש להוכיח כי שהותו בחו\"ל עדיין זמנית ומרכז החיים שלו ממשיך להיות בישראל.\nלשם כך עליו למלא\nשאלון לקביעת תושבות לשוהה בחו\"ל\nולצרף אליו הוכחות.\nאת השאלון יש לשלוח לסניף המוסד לביטוח לאומי\nניתן לפנות בשאלות ובירורים לטלפון\n*6050\nאו\n04-8812345\nמוקד טלפוני למתקשרים מחו\"ל: 972-8-9369669\nהמוסד לביטוח לאומי רשאי לבחון את התושבות של אדם גם לפני שמלאו 5 שנים לשהותו בחו\"ל, למשל במקרים אלה:\nהאדם עצמו יזם פנייה למוסד לביטוח לאומי כדי להוכיח כי מרכז חייו עבר לחו\"ל.\nלמוסד לביטוח לאומי יש מידע שממנו עולה לכאורה, שהאדם חדל להיות תושב ישראל גם לפני שחלפו 5 שנים ממועד יציאתו מהארץ.\nתושב ישראל ששוהה בחו\"ל חייב לשלם דמי ביטוח לאומי ודמי ביטוח בריאות למוסד לביטוח לאומי, גם בתקופת שהותו בחו\"ל\n.\nתשלום\nדמי ביטוח לאומי\nכסדרם מקנה לתושבי ישראל את הזכאות לרוב קצבאות הביטוח הלאומי. למידע נוסף ראו\nדמי ביטוח לאומי ודמי ביטוח בריאות לתושב ישראל השוהה בחו\"ל\n.\nפיגור בתשלום\nדמי ביטוח בריאות\nבתקופת השהייה בחו\"ל עלול לשלול את הזכאות לקבל שירותים רפואיים למספר חודשים. למידע נוסף ראו\nהצטרפות תושב חוזר לביטוח בריאות\n.\nבמקרים מסוימים מתאפשרת\nשמירת זכויות בביטוח הלאומי במעבר בין מדינות אמנה\n.\nחידוש תושבות (תושב חוזר)\nמי שחידשו את התושבות אחרי שהפסיקו להיות תושבי ישראל בגלל מגורים בחו\"ל נחשבים תושבים חוזרים. למידע נוסף ראו\nתושב חוזר\n.\nתושבי מזרח ירושלים\nתושבי מזרח ירושלים עשויים להיחשב כתושבי ישראל על ידי\nהמוסד לביטוח לאומי\n.\nהגורמים שמשפיעים על ההחלטה אם ייחשבו לתושבי ישראל הם: אזרחות ישראלית, עבודה בישראל, מגורים בתוך תחומי גדר ההפרדה וכד'. ראו\nפסק דין בנושא\n.\nלפי פסיקת בית הדין הארצי לעבודה, תושבי מזרח ירושלים שמתגוררים בשכונת הדואר או בצור באהר ייחשבו כתושבים לצורך הביטוח הלאומי, רק אם התגוררו באזורים אלה במועדים שבהם נקבע תוואי הגדר (ולא אם עברו להתגורר בהם במועד מאוחר יותר).\nלקריאת פסק הדין\n.\nראו גם\nביטוח בריאות\nתשלומים לביטוח לאומי\nתושבים חוזרים\nנקודות זיכוי ממס הכנסה לתושב ישראל\nדמי קבורה לתושב ישראל שנפטר בחו\"ל\nמקורות משפטיים ורשמיים\nפסקי דין\nתושבת ישראל לא ניתקה את מרכז חייה מישראל ולכן זכאית לקצבת זיקנה\nקשישה תושבת ישראל המבלה מחצית מזמנה בחו\"ל זכאית לקצבת זקנה\nפלסטינים שעברו להתגורר בשכונת הדואר לאחר שנקבע תוואי גדר ההפרדה לא ייחשבו כתושבים לצורך הביטוח הלאומי\nפרישה לגמלאות אינה מנתקת זיקת עבודה לישראל\nחקיקה ונהלים\nפקודת מס הכנסה\n- סעיף 1 (הגדרת \"תושב ישראל\")\nחוזר ‏מס ‏הכנסה מס'‏ 1/2012\n- קביעת ‏מועד ‏ניתוק ‏תושבות ‏של ‏תושב ‏ישראל ‏ומועד ‏בו הפך ‏תושב ‏חוץ‏ לתושב ישראל\nחוזר ‏המוסד לביטוח לאומי מס'‏ 1340\n- קביעת תושבותם של בעלי אשרות מסוג א/1,א/2,א/5 ו-א/4 הנלווה ל-א/1",
  "extracted_text": "כדי להיחשב כתושב ישראל יש להחזיק באשרת שהייה שמקנה תושבות ולהראות כי מרכז החיים נמצא בישראל\nמי שנמצאים בחו\"ל עדיין עשויים להיחשב כתושבי ישראל\nחלק מהזכויות והחובות בישראל חלות על תושבי ישראל בלבד וחלקן חלות על כל מי שנמצאים בישראל גם אם אינם תושבים\nלמידע נוסף ראו\nאתר המוסד לביטוח לאומי\nתוכן עניינים\nההגדרה לעניין תושבות שונה בין חוק אחד למשנהו ולעתים אינה מפורטת כלל בחוק. פעמים רבות הנושא מובא לבית משפט לצורך הכרעה במחלוקות ספציפיות בין אזרחים לבין רשויות, כגון המוסד לביטוח לאומי ורשויות המס.\nתנאים להכרה כתושב ישראל\nכדי שאדם ייחשב כתושב ישראל עליו לעמוד ב\nשני תנאים\n:\nעליו להחזיק באשרת שהייה חוקית בישראל שמקנה תושבות.\nעליו לעמוד במבחן \"מרכז החיים\".\nאשרת שהייה חוקית בישראל שמקנה תושבות\nאשרת שהייה חוקית שמקנה תושבות יכולה להיות אחת מאלה:\nאזרחות ישראלית\nאשרת ישיבת קבע\nכל אשרה אחרת שמקנה תושבות\nמבחן מרכז החיים\nמשמעות מבחן \"מרכז החיים\" היא שהאדם צריך להראות כי מרכז חייו בישראל.\nבתי המשפט קבעו כי תושב ישראל נחשב אדם שמרכז חייו בישראל.\nהשאלה מהו מרכז החיים של אדם נבחנת באמצעות שני אלה:\nמבחן אובייקטיבי - מקום המגורים בפועל הוא בישראל.\nמבחן סובייקטיבי - האדם תופס את ישראל כמרכז חייו.\nככל שהזיקה לישראל משמעותית ומבוססת יותר, כך קל יותר להראות שמרכז החיים הוא בישראל.\nלדוגמה\nדוגמאות לקשרים שמבססים את הזיקה של אדם לישראל\nמקום המגורים הקבוע של האדם נמצא בישראל.\nמקום המגורים הקבוע של משפחתו נמצא בישראל.\nהמקום בו מתחנכים ילדיו נמצא בישראל.\nמקום העבודה העיקרי שלו נמצא בישראל.\nיש לו בעלות על רכוש בישראל.\nהגדרת תושב ישראל על-פי פקודת מס הכנסה\nפקודת מס הכנסה\nקובעת כי יחיד \"תושב ישראל\" או \"תושב\" הוא מי שמרכז חייו בישראל.\nכדי לקבוע היכן מרכז חייו יובאו בחשבון קשריו המשפחתיים, הכלכליים והחברתיים, ובין היתר:\nמקום ביתו הקבוע.\nמקום המגורים שלו ושל בני משפחתו.\nמקום עיסוקו הרגיל או הקבוע או מקום העסקתו הקבוע.\nמקום האינטרסים הכלכליים הפעילים והמהותיים שלו.\nמקום פעילותו בארגונים, באיגודים או במוסדות שונים.\nלרוב, בשנת מס מסוימת ייחשב מרכז חייו של אדם בישראל, אם מתקיים לגביו אחד מאלה:\nבשנת המס הספציפית הוא שהה בישראל ברוב הימים (183 ימים או יותר, כאשר גם חלק מיום נחשב כיום שלם).\nהוא שהה בישראל בשנת המס הספציפית 30 ימים או יותר, וכל תקופת שהייתו בישראל בשנת המס הזו ובשנתיים שקדמו לה הסתכמה ב-425 ימים או יותר.\nשימו לב\nגם מי שאינו תושב ישראל חייב בתשלום מס הכנסה על הכנסות שהפיק בישראל, אך אינו זכאי להטבות שניתנות לתושבי ישראל בלבד, כגון\nנקודות זיכוי ממס הכנסה לתושב ישראל\n.\nתושב ישראל השוהה בחו\"ל\nאדם יכול להמשיך ולהיחשב תושב ישראל גם אם הוא שוהה בחו\"ל, בתנאי ששהותו בחו\"ל היא זמנית (לצורך לימודים, טיול, עבודה וכו') וכל עוד מרכז חייו ממשיך להיות בישראל.\nהמוסד לביטוח לאומי מכיר, בדרך כלל, באדם כתושב ישראל במשך 5 השנים הראשונות ליציאתו מהארץ.\nכעבור 5 שנים האדם מתבקש להוכיח כי שהותו בחו\"ל עדיין זמנית ומרכז החיים שלו ממשיך להיות בישראל.\nלשם כך עליו למלא\nשאלון לקביעת תושבות לשוהה בחו\"ל\nולצרף אליו הוכחות.\nאת השאלון יש לשלוח לסניף המוסד לביטוח לאומי\nניתן לפנות בשאלות ובירורים לטלפון\n*6050\nאו\n04-8812345\nמוקד טלפוני למתקשרים מחו\"ל: 972-8-9369669\nהמוסד לביטוח לאומי רשאי לבחון את התושבות של אדם גם לפני שמלאו 5 שנים לשהותו בחו\"ל, למשל במקרים אלה:\nהאדם עצמו יזם פנייה למוסד לביטוח לאומי כדי להוכיח כי מרכז חייו עבר לחו\"ל.\nלמוסד לביטוח לאומי יש מידע שממנו עולה לכאורה, שהאדם חדל להיות תושב ישראל גם לפני שחלפו 5 שנים ממועד יציאתו מהארץ.\nתושב ישראל ששוהה בחו\"ל חייב לשלם דמי ביטוח לאומי ודמי ביטוח בריאות למוסד לביטוח לאומי, גם בתקופת שהותו בחו\"ל\n.\nתשלום\nדמי ביטוח לאומי\nכסדרם מקנה לתושבי ישראל את הזכאות לרוב קצבאות הביטוח הלאומי. למידע נוסף ראו\nדמי ביטוח לאומי ודמי ביטוח בריאות לתושב ישראל השוהה בחו\"ל\n.\nפיגור בתשלום\nדמי ביטוח בריאות\nבתקופת השהייה בחו\"ל עלול לשלול את הזכאות לקבל שירותים רפואיים למספר חודשים. למידע נוסף ראו\nהצטרפות תושב חוזר לביטוח בריאות\n.\nבמקרים מסוימים מתאפשרת\nשמירת זכויות בביטוח הלאומי במעבר בין מדינות אמנה\n.\nחידוש תושבות (תושב חוזר)\nמי שחידשו את התושבות אחרי שהפסיקו להיות תושבי ישראל בגלל מגורים בחו\"ל נחשבים תושבים חוזרים. למידע נוסף ראו\nתושב חוזר\n.\nתושבי מזרח ירושלים\nתושבי מזרח ירושלים עשויים להיחשב כתושבי ישראל על ידי\nהמוסד לביטוח לאומי\n.\nהגורמים שמשפיעים על ההחלטה אם ייחשבו לתושבי ישראל הם: אזרחות ישראלית, עבודה בישראל, מגורים בתוך תחומי גדר ההפרדה וכד'. ראו\nפסק דין בנושא\n.\nלפי פסיקת בית הדין הארצי לעבודה, תושבי מזרח ירושלים שמתגוררים בשכונת הדואר או בצור באהר ייחשבו כתושבים לצורך הביטוח הלאומי, רק אם התגוררו באזורים אלה במועדים שבהם נקבע תוואי הגדר (ולא אם עברו להתגורר בהם במועד מאוחר יותר).\nלקריאת פסק הדין\n.\nראו גם\nביטוח בריאות\nתשלומים לביטוח לאומי\nתושבים חוזרים\nנקודות זיכוי ממס הכנסה לתושב ישראל\nדמי קבורה לתושב ישראל שנפטר בחו\"ל\nמקורות משפטיים ורשמיים\nפסקי דין\nתושבת ישראל לא ניתקה את מרכז חייה מישראל ולכן זכאית לקצבת זיקנה\nקשישה תושבת ישראל המבלה מחצית מזמנה בחו\"ל זכאית לקצבת זקנה\nפלסטינים שעברו להתגורר בשכונת הדואר לאחר שנקבע תוואי גדר ההפרדה לא ייחשבו כתושבים לצורך הביטוח הלאומי\nפרישה לגמלאות אינה מנתקת זיקת עבודה לישראל\nחקיקה ונהלים\nפקודת מס הכנסה\n- סעיף 1 (הגדרת \"תושב ישראל\")\nחוזר ‏מס ‏הכנסה מס'‏ 1/2012\n- קביעת ‏מועד ‏ניתוק ‏תושבות ‏של ‏תושב ‏ישראל ‏ומועד ‏בו הפך ‏תושב ‏חוץ‏ לתושב ישראל\nחוזר ‏המוסד לביטוח לאומי מס'‏ 1340\n- קביעת תושבותם של בעלי אשרות מסוג א/1,א/2,א/5 ו-א/4 הנלווה ל-א/1",
  "error": null,
  "final_url": "https://www.kolzchut.org.il/he/%D7%AA%D7%95%D7%A9%D7%91_%D7%99%D7%A9%D7%A8%D7%90%D7%9C",
  "raw_html_length": 44460
}